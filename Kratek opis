NAKLJUČNI SPREHODI V MREŽAH 
//
Ian Spiller, Šida Talović

NALOGA: Razmislite o neskončni d-dimenzionalni mreži. Oglišča so točke koordinat celih števil in dve oglišči sta povezani, ko se v posamezni koordinati razlikujeta za eno vrednost. Začetek je poljubno izbran: na vsakem koraku naključno izberite soseda trenutnega oglišča in se premaknete tja. Eksperimentalno  analizirajte lastnosti tega naključnega sprehoda. Kako pogosto se vračate na izvor? Kakšna je porazdelitev razdalje od izhodišča? Kako so lastnosti odvisne od dimenzije d? Ipd..                                                                                                           Prepričajte se, da uporabite nekaj dobrih generatorjev naključnih številk/bitov.
//
*Definicija.* Naključni sprehod po mreži s celoštevilskimi oglišči in dimenzijo n je naključni proces, pri katerem se na vsakem koraku naključno premaknemo na eno od točk oddaljenih za eno enoto. Naključni sprehod je simetričen, če je verjetnost premika v vsako smer enaka.
//
Pri najinem projektu bova opazovala naključne sprehode, ki temeljijo na celih številih. Najprej bova začela s sprehodi na celoštevilski osi, potem bova preverila kako je s sprehodi v ravnini in na koncu še v prostoru. S pomočjo zadnjega primera bova poskusila posplošiti naključne sprehode v višjih dimenzijah. 
Napisala bova program za naključni sprehod, kateremu bova spreminjala dimenzijo in število narejenih korakov. Torej program bo na vsakem koraku generiral naključno vrednost, ki bo določila kam se bo premaknil v vsakem koraku posebej. V primeru, ko bo naključni sprehod simetričen, bo dovolj, da program generira naključno število med 1 in številom dimenzij, ki bo povedalo katero dimenzijo naj program gleda, nato pa še eno naključno število, ki bo določilo v katero smer naj se program premakne v tisti dimenziji (recimo -1 ali 1). V primeru, ko pa verjetnosti ne bodo enake, bo uporabnik za vsako smer določil verjetnost premika in bo program s pomočjo te diskretne porazdelitve generiral števila. Program si bo zapomnil v katerih točkah se je že nahajal ter kolikokrat je bil tam. To nama bo omogočilo, da bova lahko ocenila verjetnost vračanja v izhodišče in kolikokrat se vrnemo na izhodišče, poleg tega nama bo to pomagalo določiti empirično porazdelitev razdalje točk od izhodišča. Za vsak primer bova tudi pogledala, kako daleč od izhodišča se nahaja najbolj oddaljena točka. Vse te vrednosti bova testirala na različnem številu korakov, ki jih izvede program ter v različnih dimenzijah in poskušala opaziti kakšne podobnosti, nato pa to ponovila še v primeru, ko sprehod ni simetičen.  Zanimivo je, da se v eni in dveh dimenzijah skoraj zagotovo vrnemo v izhodišče, medtem ko se v treh dimenzijah verjetnost vračanja v izvor zmanjša na približno 34 %. Pričakujeva, da bova v višjih dimenzijah z nizi sprehajalnih točk dobila fraktal. To je niz, ki kaže stohastično samopodobnost v velikem obsegu.
V resničnem življenju je veliko primerov naključnih sprehodov. Segajo od nepredvidljive hoje pijanca (gre za Markovski proces v diskretnem času) do gibanja molekul plina v prostoru, celo metanje kovanca lahko vzamemo kot naključni sprehod. Nama je bila posebno zanimva uporaba naključnega sprehoda v financah, kjer je s pomočjo slučajnih sprehodov razvita celotna teorija gibanja cen delnic. Teorija namreč trdi, da je gibanje cen delnic povsem nepredvidljivo in, da investitor nikakor ne more opaziti nikakršnih trendov. To je povsem nasprotno s tipičnim razmišljanjem investitorjev, ki verjamejo, da je cena delnice povezana z vrednostjo podjetja. Seveda pa se v tem modelu gibanja cen delnic uporablja malo bolj zahtevna različica slučajnih sprehodov in sicer Brownovo gibanje, vse skupaj pa se dogaja v enorazsežnem prostoru in zato ta primer ni najbolj skladen z najino nalogo.

